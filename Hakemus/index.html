<!doctype html>
<title>Data Artist hakemus</title>
<link rel="stylesheet" type="text/css" href="style.css">

<h1>Data Artist hakemus</h1>

<h3>Johdanto</h3>

Enpä ollut ennen ilmoitustanne tullut ajatelleeksi, että näitä tehtäviä voisi kuvata tuollaisellakin nimikkeellä, mutta oikeastaan 
tavoitteenani on aina ollut, että tekemäni visualisoinnit olisivat sekä sisällöltään tarkkoja että esteettisesti onnistuneita. 
Minulla on pitkä käytännön kokemus tieteellisestä visualisoinnista ja samalla olen aktiivisesti seurannut myös moniaistista tiedon 
esittämistä ja virtuaalitodellisuuden kehittymistä. 
<p>

Visualisoinnin lisäksi olen tehnyt kognitiivisen ergonomian asiantuntijatehtäviä. Kognitiivisen ergonomian tavoitteena on 
ihmisen kognitiivisten kykyjen huomioonottaminen järjestelmiä ja ympäristöjä suunniteltaessa eli toisin sanoen mm. helppokäyttöiset 
palvelut.
<p>

Käytännön kokemukseni asiakastyöstä on se, että aina ei riitä se, että selvittää, mitä asiakas haluaa. Välillä se mitä asiakas 
haluaa ei suinkaan ole se mitä hän tarvitsee. Monesti iteratiivinen lähestymistapa on tuottanut parhaan lopputuloksen eli tehdään 
ensin jotain, josta asiakas saa alustavan käsityksen asioista ja sen jälkeen jatketaan kehittelyä eteenpäin yhteisen ideoinnin kautta.
<p>
  
Vuosien varrella olen käyttänyt eri ohjelmistoja tarpeen mukaan. Visualisointiin olen käyttänyt mm. Funcsia, OpenDX:ää, AVS/Express:iä, 
Matlabia sekä R:ää ja RStudioa. Kuvankäsittelyssä mm. Gimp ja Photoshop ovat tulleet tutuiksi. Ammattitason koodia olen tehnyt 
Pascalilla, Fortranilla ja C++:lla. Uusia ohjelmistoja olen opetellut tarpeen mukaan ja mielestäni työkalu valitaan hoidettavan 
tehtävän mukaan.
<p>
  
Perinteisempi <a href="CV Matti Gröhn FI.pdf">CV:ni</a> 
<p>
  
Seuraavaksi toiveistanne: 

<h3>Loihdit datasta kauniita ja helppokäyttöisiä palveluita</h3>

Tämä on tietenkin aina tavoitteena. Ohessa RStudiolla parissa viikossa osuuskuntamme sisäiseen käyttöön tehty
<a href="https://github.com/mgrohn/Toimialakehitys/blob/master/Tilanne%20ja%20tavoitteet.md"> työkalu</a> sekä yksi d3.js:llä 
samasta aineistosta tehty <a href="https://mgrohn.github.io/D3testing/brush3.html">rinnakkaiskoordinaatistoesitys</a>. 

<h3>BI-teknologiat ovat tuttuja</h3>

Data haetaan sieltä mistä tarvitaan ja esitetään parhaalla mahdollisella tavalla. Esimerkiksi edellä mainittu työkalu hakee datat 
Tilastokeskuksen ja Maanmittauslaitoksen avoimista aineistoista. 

<h3>Ymmärrät liiketoimintaa</h3>

Tiimipäällikkönä vastasin noin miljoonan euron vuosibudjetista sekä tietysti siitä, miten toiminnan käytännön tavoitteet vastasivat talon strategisia tavoitteita. Lisäksi vastaan taloyhtiömme talouden pyörittämisestä. 

<h3>Olet sielultasi solitalainen</h3>

Ainakin olen kiinnostunut uuden oppimisesta, kokeilemisesta ja omaksumisesta. Mikon kanssa 23.10. käydyn puhelinkeskustelun pohjalta tuli sellainen olo, että olisin mielelläni osa analytiikan tiimiänne. 
<p>
Odotan mielenkiinnolla yhteydenottoanne
<p>
Matti Gröhn
Kognitiivisen ergonomian ja visualisoinnin asiantuntija
<a href="https://fi.linkedin.com/in/mattigrohn">LinkedIn profiilini</a>


  
<ul>
  <li><a href="https://github.com/syntagmatic/parallel-coordinates#resources">Resources</a></li>
  <li><a href="https://github.com/syntagmatic/parallel-coordinates#parallel-coordinates">API Reference</a></li>
  <li><a href="https://github.com/syntagmatic/parallel-coordinates/issues">Issues</a></li>
</ul>
